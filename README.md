# covid19-open

Δράσεις ανοιχτού κώδικα για την αντιμετώπιση των συνεπειων της πανδημίας ( https://ellak.gr/wiki/index.php?title=%CE%94%CF%81%CE%AC%CF%83%CE%B5%CE%B9%CF%82_%CE%B1%CE%BD%CE%BF%CE%B9%CF%87%CF%84%CE%BF%CF%8D_%CE%BA%CF%8E%CE%B4%CE%B9%CE%BA%CE%B1_%CE%B3%CE%B9%CE%B1_%CF%84%CE%B7%CE%BD_%CE%B1%CE%BD%CF%84%CE%B9%CE%BC%CE%B5%CF%84%CF%8E%CF%80%CE%B9%CF%83%CE%B7_%CF%84%CF%89%CE%BD_%CF%83%CF%85%CE%BD%CE%B5%CF%80%CE%B5%CE%B9%CF%89%CE%BD_%CF%84%CE%B7%CF%82_%CF%80%CE%B1%CE%BD%CE%B4%CE%B7%CE%BC%CE%AF%CE%B1%CF%82 ) 

Το παρόν αποθετήριο έχει σαν στόχους:

- Την καταγραφή και την δημιουργία ενός κοινού αποθετηρίου καταγραφής και παρουσίασης έργων ανοιχτής σχεδίασης για ζωτικής σημασίας νοσοκομειακό εξοπλισμό

- Την αξιολόγηση αυτών των σχεδίων, ώστε να επιλεγούν και πιστοποιηθούν από επαγγελματίες υγείας και ακαδημαϊκά ιδρύματα τα πιο κατάλληλα, για να μπορούν να αναπαραχθούν από ελληνικές βιοτεχνίες ή και από makerspaces

- Να δημιουργήσει ένα ευρύτερο πλαίσιο συν-διαμόρφωσης και προώθησης των ανοιχτών δεδομένων και σχεδίων για τη αντιμετώπιση της πανδημίας


Είναι πλέον γενικότερα αποδεκτό ότι έχουμε μπει σε μια παγκόσμια κρίση που ακόμα δεν γνωρίζουμε πως θα τελειώσει.
Το επιστημονικό προσωπικό διεθνώς συνεργάζεται με ανοιχτότητα για να βρεθούν θεραπείες και εμβόλια,
πηγές επιστημονικής γνώσης είναι πλέον ανοιχτές έστω και προσωρινά,
είναι μία καλή αρχή για να πετύχει η συνεργασία των παγκόσμιας ερευνητικής κοινότητας.

Τα κοινά αγαθά, το ανοιχτό λογισμικό, το ανοιχτό περιεχόμενο, τα ανοιχτά δεδομένα,
αλλά ειδικότερα τα *ανοιχτά σχέδια για υλικά υγείας* και τα *ανοιχτά φάρμακα* είναι πιο αναγκαία από ποτέ.
  
Εκατοντάδες πρωτοβουλίες έχουν ξεκινήσει στην Ελλάδα και διεθνώς.
Στην Ελλάδα χρειαζόμαστε ανοιχτά σχέδια, πιστοποιημένα για χρήση στο σύστημα υγείας.
Τα σχέδια αυτά θα μπορούν να τα αξιοποιήσουν Makers και βιοτεχνίες
για να παράγουν υλικά που έχει ανάγκη το σύστημα υγείας.  
Είναι υποχρέωση μας να συμβάλλουμε ώστε να βελτιωθεί
η ποιότητα των υλικών που παράγονται και κυκλοφορούν στην Ελλάδα.


## Συμμετοχή

Οποιοσδήποτε μπορεί να συμμετάσχει στην προσπάθεια αυτή.

Αν γνωρίζετε για κάποιο σχέδιο που δεν είναι ακόμα αποτυπωμένο στο αποθετήριο,
μπορείτε να ανοίξετε ένα issue ή να στείλετε ένα pull request.


## Περιεχόμενο

* [Προσπάθειες και ομάδες δράσης](./Efforts.md)
* [Προστατευτικό υλικό](./Hardware.md)
* [Πληροφορίες](./Documentation.md)

